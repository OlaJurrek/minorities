---
path: polacy-w-czechach
title:
  mainTitle: Polacy
  subtitle: w Czechach
type: single-minority
content: >-
  **Polska mniejszość narodowa/narodowościowa w Czechach** jest w większości
  skoncentrowana na Zaolziu. Według spisu powszechnego z 2011 roku 39 269 osób
  zadeklarowało polską narodowość jako jedyną. Liczba Polaków wciąż się
  zmniejsza\[1]. Najważniejszymi polskimi organizacjami w tym rejonie są Kongres
  Polaków w Republice Czeskiej oraz Polski Związek Kulturalno-Oświatowy (PZKO),
  a największą i jedyną gazetą ukazujący się dwa razy w tygodniu Głos oraz
  miesięcznik Zwrot.


  Oprócz części autochtonicznych Polaków z Zaolzia\[2], w kraju żyją również Polacy z Polski przybywszy za pracą. Od wielu lat podjęło pracę wielu Polaków w Czechach – duże skupisko w Ostrawie (np. pobliskie kopalnie), w zakładach Škody w Mladej Boleslavi, a także wielu robotników budowlanych w Pradze.


  W Pradze istnieje od 1990 r. rzymskokatolickie duszpasterstwo polskie przy dominikańskim kościele sv. Jiljí (św. Idziego – ul. Husova 8, na Starym Mieście); od 2019 roku (przy zborze Praha-Nové Město), a od marca 2020 roku także (przy zborze Mladá Boleslav) działają grupy polskojęzyczne Świadków Jehowy\[3].


  Większość Polaków na Zaolziu jest wyznania katolickiego, jednak blisko połowę stanowią luteranie. Największy kościół luterański w Czechach (Śląski Kościół Ewangelicki Augsburskiego Wyznania) jest w znacznej mierze spolonizowany.
---
