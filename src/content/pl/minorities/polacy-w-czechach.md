---
type: single-minority
path: polacy-w-czechach
title: Polacy
titleAddition: w Czechach
---
**Polska mniejszość narodowa/narodowościowa w [Czechach](https://pl.wikipedia.org/wiki/Czechy "Czechy")** jest w większości skoncentrowana na [Zaolziu](https://pl.wikipedia.org/wiki/Zaolzie "Zaolzie"). Według spisu powszechnego z 2011 roku 39 269 osób zadeklarowało polską narodowość jako jedyną. Liczba Polaków wciąż się zmniejsza\[[1]](https://pl.wikipedia.org/wiki/Polacy*w_Czechach#cite_note-1). Najważniejszymi polskimi organizacjami w tym rejonie są [Kongres Polaków w Republice Czeskiej](https://pl.wikipedia.org/wiki/Kongres_Polak%C3%B3w_w_Republice_Czeskiej "Kongres Polaków w Republice Czeskiej") oraz [Polski Związek Kulturalno-Oświatowy](https://pl.wikipedia.org/wiki/Polski_Zwi%C4%85zek_Kulturalno-O%C5%9Bwiatowy "Polski Związek Kulturalno-Oświatowy") (PZKO), a największą i jedyną gazetą ukazujący się dwa razy w tygodniu *\[Głos](https://pl.wikipedia.org/wiki/G%C5%82os*(gazeta*w_Czechach) "Głos (gazeta w Czechach)") oraz miesięcznik \[Zwrot](https://pl.wikipedia.org/wiki/Zwrot*(czasopismo) "Zwrot (czasopismo)")*.

Oprócz części autochtonicznych Polaków z Zaolzia\[[2]](https://pl.wikipedia.org/wiki/Polacy_w_Czechach#cite_note-2), w kraju żyją również Polacy z Polski przybywszy za pracą. Od wielu lat podjęło pracę wielu [Polaków](https://pl.wikipedia.org/wiki/Polacy "Polacy") w Czechach – duże skupisko w [Ostrawie](https://pl.wikipedia.org/wiki/Ostrawa "Ostrawa") (np. pobliskie kopalnie), w zakładach [Škody](https://pl.wikipedia.org/wiki/%C5%A0koda_Auto "Škoda Auto") w [Mladej Boleslavi](https://pl.wikipedia.org/wiki/Mlad%C3%A1_Boleslav "Mladá Boleslav"), a także wielu robotników budowlanych w [Pradze](https://pl.wikipedia.org/wiki/Praga "Praga").

W Pradze istnieje od 1990 r. rzymskokatolickie duszpasterstwo polskie przy dominikańskim kościele sv. Jiljí (św. Idziego – ul. Husova 8, na Starym Mieście); od 2019 roku (przy zborze Praha-Nové Město), a od marca 2020 roku także (przy zborze Mladá Boleslav) działają grupy polskojęzyczne [Świadków Jehowy](https://pl.wikipedia.org/wiki/%C5%9Awiadkowie_Jehowy "Świadkowie Jehowy")\[[3]](https://pl.wikipedia.org/wiki/Polacy_w_Czechach#cite_note-3)\[[4]](https://pl.wikipedia.org/wiki/Polacy_w_Czechach#cite_note-4).

Większość Polaków na Zaolziu jest wyznania [katolickiego](https://pl.wikipedia.org/wiki/Katolicyzm "Katolicyzm"), jednak blisko połowę stanowią [luteranie](https://pl.wikipedia.org/wiki/Luteranizm "Luteranizm"). Największy kościół luterański w Czechach ([Śląski Kościół Ewangelicki Augsburskiego Wyznania](https://pl.wikipedia.org/wiki/%C5%9Al%C4%85ski_Ko%C5%9Bci%C3%B3%C5%82_Ewangelicki_Augsburskiego_Wyznania "Śląski Kościół Ewangelicki Augsburskiego Wyznania")) jest w znacznej mierze spolonizowany.

## Zespoły

* Gorol
* Chór Żeński Melodia
* Błędowianie
* Bystrzyca
* Oldrzychowice
* Olza
* ZPiT Suszanie

  ![Chór męski Gorol z Jabłonkowa podczas Jubileuszowego Festiwalu PZKO 2007 w Karwinie.](/uploads/gorol.jpeg "Chór męski Gorol z Jabłonkowa podczas Jubileuszowego Festiwalu PZKO 2007 w Karwinie.")