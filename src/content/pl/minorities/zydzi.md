---
type: single-minority
path: zydzi
title: Żydzi
---
**Pierwsze wzmianki o Żydach na terenach polskich pochodzą z X wieku, a pierwszym oficjalnym polskim dokumentem nadającym Żydom przywileje i autonomię był statut kaliski z XIII wieku.**

Żydzi to mniejszość narodowa, do której przynależność podczas przeprowadzonego w 2011 r. Narodowego spisu powszechnego ludności i mieszkań zadeklarowało 7 353 obywateli polskich (wedle danych poprzedniego Narodowego spisu powszechnego z 2002 r. liczebność mniejszości żydowskiej wynosiła 1 055 osób).

> Kraj nasz jest głównym siedliskiem najstarszego i najbardziej tajemniczego ze wszystkich narodów, narodu izraelskiego. Na ziemiach polskich przeznaczenie związało ściśle dwie narodowości, na pozór tak sobie obce.
>
> <cite>Adam Mickiewicz</cite>

## Główne organizacje:

* Towarzystwo Społeczno - Kulturalne Żydów w Polsce,
* Stowarzyszenie Żydowski Instytut Historyczny,
* Stowarzyszenie Żydów Kombatantów i Poszkodowanych w II Wojnie Światowej,
* Stowarzyszenie „Dzieci Holokaustu” w Polsce,
* Żydowska Ogólnopolska Organizacja Młodzieżowa,
* Fundacja „Shalom”,
* Fundacja Ochrony Dziedzictwa Żydowskiego.

## Najważniejsze tytuły prasowe:

1. „Dos Jidisze Wort - Słowo Żydowskie" - miesięcznik,
2. „Midrasz" – dwumiesięcznik.
3. Największe imprezy kulturalne:
4. Festiwal Kultury Żydowskiej „Warszawa Singera”,
5. Dni Książki Żydowskiej w Warszawie,
6. Obchody Rocznicy Powstania w Getcie Warszawskim,
7. Spotkania z Kulturą Żydowską Simha we Wrocławiu.

## Języki

### Język jidysz

Jidysz znaczy dosłownie *żydowski* – od pierwotnego określenia w tym języku. Zwany jest również *żydowskim niemieckim*, *językiem matczynym* lub *językiem aszkenazyjskim* – w odróżnieniu od *języka świętego*, którym to terminem określany jest tradycyjnie język hebrajski.

### Język hebrajski

**Język hebrajski** należy do kananejskiej gałęzi języków semickich. Posługuje się pismem spółgłoskowym liczącym 22 znaki. Pismo to jest używane przez Żydów od V w. p.n.e. i występuje w kilku odmianach*. Posiada własny [alfabet](https://pl.wikipedia.org/wiki/Alfabet_hebrajski).

Językiem hebrajskim posługiwano się już w starożytności, do czasów niewoli babilońskiej, kiedy stał się językiem używanym jedynie w modlitwie, podczas ceremonii oraz do zapisu tekstów religijnych. W życiu codziennym Żydzi posługiwali się innymi językami, początkowo **aramejskim**, później **jidysz** (aszkenazyjczycy), **ladino** (sefardyjczycy) oraz językami krajów osiedlenia.\
Pod koniec XIX wieku, dzięki staraniom m.in. Eliezera ben Jehudy powstała nowoczesna wersja języka hebrajskiego. Do języka wprowadzono mnóstwo nowych słów, aby przystosować go do współczesnego świata (sam Jehuda wymyślił ich ok. 4 tysięcy).

![](/uploads/jews.jpeg)

Od czasu powstania [Państwa Izrael](https://pl.wikipedia.org/wiki/Izrael) hebrajski jest jego oficjalnym językiem urzędowym. Posługują się nim również Żydzi żyjący w diasporach rozproszonych na całym świecie. Największa ich liczba zamieszkuje Stany Zjednoczone.